      युवा कार्यक्रम एवं खेल मंत्रालय

      एलीट, उदीयमान और खेलो इंडिया श्रेणी के निशानेबाजों को अस्त्र-शस्त्र प्रदान किये जाएंगे ताकि वह अपने घरों के निकट की रेंज में प्रशिक्षण जारी रख सकें: श्री किरेन रिजिजू
      Posted On: 09 SEP 2020 9:51PM by PIB Delhi


      केंद्रीय युवा मामले और खेल मंत्री श्री किरेन रिजिजू ने बुधवार को भारतीय खेल प्राधिकरण के राष्ट्रीय उत्कृष्टता केंद्र डॉ. कर्णी सिंह शूटिंग रेंज का दौरा किया और निशानेबाजों के साथ वार्तालाप किया। अपने दौरे के दौरान , खेल मंत्री ने घोषणा की कि सभी श्रेणियों- एलीट , उदीयमान और खेलो इंडिया के निशानेबाजों को केएसएसआर और अन्य मान्यता प्राप्त अकादमियों से अस्त्र-शस्त्र प्रदान किये जाएंगे ताकि वह अपने घरों में प्रशिक्षण जारी रख सकें।


      इस निर्णय के विषय में जानकारी देते हुए खेल मंत्री ने कहा कि यह महत्वपूर्ण है कि विशेष रूप से 2024 और 2028 ओलंपिक के संभावित एथलीटों को इसके माध्यम से देशभर में कही भी अपने प्रशिक्षण को जारी रखने का मौका मिलेगा। कोविड- 19 स्थिति के कारण वे केएसएसआर या अन्य अकादमियों तक पहुंचने में सक्षम नहीं हो पाए हैं। हालांकि , इनमें से कई अपने घरों के साथ-साथ अपने आवासों के निकट मौजूद सुविधाओं में अभ्यास करते हैं। हम यह सुनिश्चित करना चाहते हैं कि एम्युनिशन की उपलब्धता की कमी के कारण वे अपने प्रशिक्षण में किसी भी तरह से समझौता न करें। एथलीट केएसएसआर और अन्य मान्यता प्राप्त अकादमियों अपनी जरूरत के मुताबिक सब कुछ प्राप्त कर सकते हैं और अपनी खेल गतिविधियों को जारी रख सकते हैं।


      इस निर्णय से एलीट , उदीयमान और खेलो इंडिया एथलीटों के कुल 253 निशानेबाजों को लाभ मिलेगा , वे अब डॉ. केएसएसआर में आए बिना भी वे अपनी सुविधानुसार किसी भी खेल सुविधा केन्द्र पर प्रशिक्षण ले सकते हैं। इस निर्णय से अपूर्वी चंदेला , अंजुम मोदगिल , सौरभ चौधरी और कई अन्य जैसे एलीट निशानेबाजों को अपने गृहनगर में प्रशिक्षण का लाभ मिलेगा। खेल मंत्री के इस दौरे के दौरान उनसे हुई बातचीत की जानकारी देते हुए , एलीट शूटर अनीश भानवाला ने कहा , " बहुत अच्छा लगा कि मंत्री महोदय हमसे मिलने आए और हमारी जरूरतों के बारे में जानकारी ली। अगर हमें अपने घरों के करीब की रेंज पर गोला-बारूद और अभ्यास की सुविधा मिलती है तो कोविड के समय में यह न सिर्फ हमारी सुरक्षा को सुनिश्चित करेगा बल्कि हमें प्रशिक्षण के लिए अधिक समय भी मिलेगा। मुझे यकीन है कि दिल्ली से बाहर रहने वाले एलीट निशानेबाज इस फैसले से बेहद लाभान्वित होंगे। इससे यह भी सुनिश्चित होगा कि हम अपना ओलंपिक प्रशिक्षण जारी रख सकें। ”


      *******


      एमजी / एएम / एसएस / एसएस

    
    
    (Release ID: 1652914) Visitor Counter : 6
    
    
      Read this release in: English , Urdu , Punjabi , Telugu